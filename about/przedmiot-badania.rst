*****************
Przedmiot badania
*****************


Na chwilę obecną na świecie nie istnieje oprogramowanie pozwalające na symulowanie działania bazy księżycowej lub marsjańskiej uwzględniające opóźnienia czasowe wynikające z prędkości światła i odległości od Ziemi.

System *HabitatOS* jest projektem badawczym, który pozwoli na rozpoznanie problemów charakterystycznych dla prowadzenia kosmicznych misji eksploracyjnych głębokiej przestrzeni kosmicznej. System będzie zdolny również do wykorzystania w nowoczesnym i inteligentnym budownictwie przy zarządzaniu czujnikami analizie danych i wykrywaniu anomalii. System mógłby znaleźć również wykorzystanie w polskich bazach na Arktyce (*Hornsund*) oraz na Antarktyce (*Arctowski*) i Antarktydzie (*Dobrowolski*). Można go również zastosować przy obsłudze komór hipobarycznych i hiperbarycznych w centrach medycznych oraz w kopalniach.

Innowacyjność tego rozwiązania stanowi połączenie danych medycznych z systemu biomedycznego, jak również produktywności i nastroju załogi zebranych w module psychologicznym w celu dostosowania warunków wewnątrz bazy.
