********************
Podsumowanie założeń
********************


Zgodnie z założeniami system informatyczny specjalnego przeznaczenia dla kosmicznych stacji badawczych oraz baz księżycowych i marsjańskich musi uwzględniać opóźnienia czasowe wynikłe wskutek odległości od Ziemi i limitu prędkości światła. Dla efektywnej pracy system musi równolegle implementować zegar lokalny planety i Księżyca, jak również konwersje między strefami czasowymi na Ziemi. System czasu w *HabitatOS* jest istotnym zagadnieniem, który wpływa nie tylko na efektywność pracy zespołu, ale również na możliwość działania poszczególnych komponentów bazy, zbierania danych medycznych oraz badawczych.

Aby skutecznie wesprzeć pracę, system musi rozwiązać problemy rozproszonej komunikacji między uczestnikami misji oraz centrum kontroli. Konieczne jest, aby zespoły astronautów były multidyscyplinarne oraz w zależności od przeznaczenia misji grafik pozwalający na duży zakres autonomii działania.

Ilość zasobów, które wykorzystują członkowie symulacji podlega regulacji. Skuteczny system informatyczny posiada możliwość nie tylko śledzenia stanów magazynowych, ale również wspiera w kwestiach dotyczących rozmieszczenia zapasowych racji żywnościowych, lokalizacji obiektów oraz weryfikacji czasów przydatności.

System musi wspierać w wykonywaniu codziennych raportów, które są podstawą symulacji jak również w śledzeniu aktywności fizycznej członków załogi i kontrolowaniu harmonogramu zadań.
